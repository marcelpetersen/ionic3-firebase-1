<body>
    <div>
        <h4>ข้อกำหนดในการให้บริการและสิทธิ์ความเป็นส่วนตัว</h4>
        <p>
            ข้อกำหนดในการให้บริการและสิทธิ์ความเป็นส่วนตัว (หรือ "ข้อตกลง" ฉบับนี้) ของแอพหรือ App ทำขึ้นระหว่างบริษัท บริษัททูเวิร์คสไมล์
            จำกัด (หรือ "ทูเวิร์คสไมล์") กับผู้เข้าทำข้อตกลงฉบับนี้ (หรือ "คุณ") ข้อตกลงฉบับนี้มีไว้เพื่อควบคุมการใช้งานแอพตามปกติของคุณ
            (หรือ "บริการ") เมื่อคุณคลิกปุ่ม “ลงทะเบียน” สมัครเป็นสมาชิกของแอพเพื่อดำเนินขั้นตอนการลงทะเบียนหรือการใช้บริการ
            หมายความว่าคุณยอมรับว่าได้อ่านและยอมรับข้อตกลงฉบับนี้ เมื่อได้พิจารณาข้อความข้างต้นแล้ว ทั้งสองฝ่ายตกลงกันดังนี้
        </p>
        <ol type="1">
            <li>คำจำกัดความ
                <p>"ค่าบริการ" หมายถึงการเรียกเก็บเงินค่าบริการ โปรไฟล์ทั้งหมดที่เชื่อมกับการเรียกใช้บริการและสั่งซื้อ</p>
                <p>"ข้อมูลการใช้บริการ" หมายถึงข้อมูลที่คุณเรียกใช้ สั่งซื้อ ประมวลผลหรือจัดเก็บโดยใช้บริการที่เกี่ยวข้องกับเรา</p>
                <p>"เอกสาร" หมายถึงเอกสารประกอบใดๆ ที่แอพเปิดเผยแก่คุณเพื่อวัตถุประสงค์ในการใช้งานร่วมกับซอฟต์แวร์ประมวลผล
                    รวมถึงเอกสารใดๆ ที่สามารถดูได้ทางออนไลน์</p>
                <p>"โปรไฟล์" หมายถึงการตั้งค่าต่างๆ ที่เมื่อรวมกันแล้วจะสามารถกำหนดระบุบริการและสินค้าได้
                </p>
                <p>“ระบบแอพ” หมายถึงซอฟต์แวร์ประมวลผลที่คุณได้ใช้งานเพื่อเรียกใช้บริการหรือสั่งซื้อสินค้า และแสดงค่าบริการ
                    ข้อมูลลูกค้า หรือเอกสาร</p>
            </li>
            <li>บัญชีสมาชิก รหัสผ่าน และความปลอดภัย
                <p>คุณจะต้องปฏิบัติตามขั้นตอนการลงทะเบียนให้เสร็จเพื่อลงทะเบียนใช้บริการ โดยต้องให้ข้อมูลที่เป็นปัจจุบัน ถูกต้องและครบถ้วนแก่แอพตามที่ปรากฏอยู่ในแบบฟอร์มลงทะเบียน
                    รวมถึงที่อยู่อีเมล (ชื่อผู้ใช้) และรหัสผ่านของคุณ คุณจะต้องปกป้องรหัสผ่านของคุณและรับผิดชอบต่อการใช้งานบัญชีทั้งโดยตัวคุณและบุคคลที่สามอย่างเต็มที่
                    คุณเป็นผู้รับผิดชอบกิจกรรมทุกอย่างที่เกิดขึ้นในบัญชีของคุณแต่เพียงผู้เดียว และต้องแจ้งแอพทันทีเมื่อทราบว่ามีการใช้งานบัญชีของคุณโดยไม่ได้รับอนุญาตหรือมีการละเมิดความปลอดภัยอื่นใด
                    เจ้าหน้าที่ฝ่ายสนับสนุนของแอพอาจลงชื่อเข้าใช้บริการในบางครั้งโดยใช้รหัสผ่านของคุณเพื่อจุดประสงค์ในการบำรุงรักษาหรือปรับปรุงบริการต่างๆ
                    รวมทั้งเพื่อให้ความช่วยเหลือปัญหาด้านเทคนิค
                </p>
            </li>
            <li>การรักษาข้อมูลที่เป็นความลับ
                <p>ทั้งสองฝ่ายจะต้องไม่ใช้หรือเปิดเผยข้อมูลลับของอีกฝ่ายหนึ่งโดยไม่ได้รับอนุญาตเป็นลายลักษณ์อักษรล่วงหน้าจากอีกฝ่ายหนึ่งก่อน
                    เว้นแต่จะทำไปเพื่อทำหน้าที่ตามภาระของตนและบุคคลที่สามภายใต้ข้อตกลงฉบับนี้หรือให้เป็นไปตามกฎหมาย ระเบียบ
                    หรือคำสั่งศาล ซึ่งในกรณีดังกล่าว ฝ่ายที่จำเป็นต้องเปิดเผยข้อมูลลับนั้นจะต้องแจ้งอีกฝ่ายให้ทราบอย่างชัดเจนที่สุดเท่าที่จะทำได้ตามสมควร
                    ก่อนทำการเปิดเผยข้อมูลลับดังกล่าว แอพนี้มีการบันทึกภาพถ่ายซึ่งจะถูกใช้ภายในแอพเท่านั้น
                </p>
            </li>
            <li>สิทธิ์และความเป็นสาธารณะของข้อมูล
                <p>แอพเป็นเจ้าของแต่เพียงผู้เดียวมีสิทธิ์เก็บรักษาและใช้งานข้อมูลที่รวบรวมได้ขณะที่คุณใช้บริการของแอพ
                    ทั้งนี้แอพจะไม่แชร์ข้อมูลของคุณ เว้นแต่ว่าแอพจะได้รับคำยินยอมจากคุณให้เปิดเผยข้อมูล และมีความเห็นว่าต้องทำเช่นนั้นตามกฎหมายหรือเชื่อโดยสุจริตว่าจำเป็นต้องมีการเข้าถึง
                    รักษา หรือเปิดเผยข้อมูลลูกค้าตามสมควรเพื่อปกป้องสิทธิ์ ทรัพย์สิน หรือความปลอดภัยของแอพ ผู้ใช้งานของแอพหรือสาธารณชนจะให้ข้อมูลลูกค้าแก่บุคคลที่สามในบางสถานการณ์เพื่อทำงานบางอย่างแทนแอพภายใต้ข้อจำกัดที่เข้มงวดเพื่อป้องกันไม่ให้มีการใช้งานหรือแชร์ข้อมูล
                    เว้นแต่ว่าจะได้รับคำสั่งจากแอพให้เป็นไปตามข้อตกลงที่บังคับให้บุคคลที่สามเหล่านี้ประมวลผลข้อมูลของลูกค้าตามคำแนะนำของแอพแต่เพียงผู้เดียวและเป็นไปตามข้อตกลงฉบับนี้
                    รวมทั้งมาตรการด้านการรักษาข้อมูลที่เป็นความลับและการรักษาความปลอดภัยที่เหมาะสม
                </p>
            </li>
        </ol>
    </div>
</body>